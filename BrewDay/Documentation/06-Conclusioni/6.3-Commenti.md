# Commenti finali

#### Marco

Devo ammettere di aver iniziato il progetto un po' intimorito. Le specifiche non erano particolarmente semplici e avevo paura che i miei compagni potessero avere difficoltà a riuscire ad immergersi in un framework di sviluppo a loro nuovo. Dopo le prime settimane di incertezza mi sono tutta via ricreduto. Hanno ingranato bene e il progetto è potuto crescere molto e con il supporto dell'intero team. Sono soddisfatto di quanto siamo riusciti a produrre e sono sicuro che ad oggi riusciremmo a migliorare ancora molto, ora che abbiamo acquisito un po' di esperienza.  
Spero di non essere stato eccessivamente pesante nelle mie raccomandazioni e che anche Paolo e Simone si siano trovati bene, ma soprattutto abbiano imparato qualcosa di nuovo e professionalizzante.

#### Simone 

Alla fine mi reputo soddisfatto sia della qualità complessiva del lavoro effettuato sia della quantità di nozioni pratiche che questo progetto è stato in grado di fornirmi. Infatti è proprio grazie a questo progetto che mi sono misurato per la prima volta con i problemi e con le tematiche relative allo sviluppo di una piattaforma web, migliorando sia le mie capacità di lavorare in team che le mie basi in materie di sviluppo web. Ho apprezzato molto l'aria che si respirava all'interno del team di sviluppo: tutti noi abbiamo avuto la possibilità di confrontarci costantemente per mettere nero su bianco dubbi e questioni che si sollevavano man mano che si andava avanti con lo sviluppo.


#### Paolo

Il lavoro svolto in questi mesi è stato di grande aiuto e mi ha interessato molto, e penso che abbia maggiormente contribuito alla mia crescita professionale rispetto ad alcuni corsi frequentati. Il team con cui ho lavorato è stato sempre disponibile e largamente esaustivo in caso di richiesta di chiarimenti e ho apprezzato il fatto che ogni decisione è stata portata avanti dal gruppo e non dal singolo individuo. Inoltre ritengo sia fondamentale un'esperienza diretta con siti/ambienti di sviluppo come quelli utilizzati (GitHub, Bootstrap, Visual Studio, ecc.) se si è particolarmente interessati all'ambito dell'Ingegneria del Software. Penso inoltre di parlare a nome di tutti dicendo che il corso e lo sviluppo stesso del progetto non ha fatto altro che incrementare l'interesse nei confronti del ramo della software engineering.
