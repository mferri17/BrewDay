# Il Team

La nostra squadra è composta da  [Marco Ferri](https://www.linkedin.com/in/marco-ferri-ita/), Simone Ghezzi e Paolo Marconi. Siamo tre studenti dell'Università degli Studi di Milano-Bicocca ed è la prima volta che ci troviamo a socializzare e lavorare insieme.

Attualmente frequentiamo il terzo anno della facoltà di Informatica e abbiamo portato a termine questo progetto per l'esame del corso di Ingegneria del Software 2017/2018.


## Chi siamo

**Marco**, team leader, arriva da un percorso scolastico in un istituto tecnico informatico e sta attualmente lavorando come sviluppatore .NET
Paolo e **Simone** hanno invece entrambi studiato al liceo scientifico e questa è stata per loro la prima esperienza di sviluppo di un software con interfaccia web.

La presenza di **Paolo** all'interno del nostro team è stata molto importante sia durante la fase di scelta del progetto SCORE da realizzare, sia durante tutta la fase di Analisi e Progettazione.  
Egli infatti produce personalmente birra artiginale con suo padre, da oramai ben 12 anni. I suoi racconti sono stati fondamentali per capire in primis come avviene fisicamente il processo di creazione della birra. Non dimentichiamo inoltre che il software potrebbe effettivamente agevolare la produzione di birra in casa Marconi!

***

Abbiamo deciso di affrontare questo progetto come un'opportunita per migliorare sia le nostre competenze nella progettazione di un sistema più o meno complesso con caratteristiche ricorrenti, sia per affinare o introdurre competenze professionali di web development.

###### Marco
> Dovendo affrontare un progetto del genere ho pensato che quanto appreso durante il mio lavoro potesse ben conciliarsi con le esigenze di BrewDay. Ho proposto di lavorare con un ambiente a me familiare, in modo da poter condividere le mie conoscenze, in maniera incrementale e tentando di spiegare i concetti fondamentali nel modo più chiaro possibile ai miei compagni.

BrewDay è volutamente progettato e sviluppato come un software molto semplice e con funzionalità minimali, perfette per prendere dimestichezza per la prima volta con questo tipo di sviluppo. Per questo motivo, l'applicazione è sicuramente aperta a molte migliorie sia dal punto di vista ingegneristico che funzionale. Nella pagina degli [sviluppi futuri](../06-Conclusioni/6.2-SviluppiFuturi.md) è possibile trovare maggiori informazioni a riguardo.