# Analisi dei Requisiti

L'analisi dei requisiti da noi svolta e riportata all'interno di questa documentazione è frutto di una costante evoluzione e presa di coscienza del problema in esame durante tutte le fasi di progettazione e sviluppo.

***

## Requisiti Funzionali

Per svolgere tale analisi abbiamo dapprima analizzato il testo del [progetto](../01-Introduzione/1.1-Progetto.md), cercando di far emergere dei **pilastri** qui di seguito elencati, che nella fase di Progettazione troveranno poi concretizzazione negli elementi costituenti il [diagramma di dominio](../03-Progettazione/3.2-DomainDiagram.md).

### Ricette
1. Si può creare nuova Ricetta in qualsiasi momento.
2. Le Ricette devono essere consultabili e fruibili in qualsiasi momento.
3. Una Ricetta è l'elemento fondamentale di BrewDay, identificabile attraverso una serie di proprietà fondamentali e composta da una lista di [ingredienti](#ingredienti).
4. È sempre possibile creare una Ricetta, anche se gli [ingredienti](#ingredienti) necessari non sono attualmente disponibili in magazzino.
5. Una Ricetta può essere mandata in [produzioni](#produzioni).
6. Non è mai possibile cancellare una Ricetta a cui sono associate delle [produzioni](#produzioni).
7. Non è possibile modificare l’elenco [ingredienti](#ingredienti) di una Ricetta a cui sono associate delle [produzioni](#produzioni) (terminate o meno), perché altrimenti il birraio perderebbe traccia dello “storico” di quanto è stato prodotto.

### Versioni Ricette
1. Una [ricetta](#ricette) può avere più Versioni. Questo è utile perché se si modifica una certa [ricetta](#ricette), è importante che le [produzioni](#produzioni) già effettuate di tale [ricetta](#ricette) non perdano traccia degli [ingredienti](#ingredienti) originali che erano stati utilizzati per farle.
2. Il concetto di Versione è in tutto e per tutto simile a quello di [v](#ricette) ma strettamente collegata alla propria [ricetta](#ricette) padre.
3. Ogni Versione è identificata oltre che dal proprio nome, anche da quello della propria [ricetta](#ricette) padre, ossia quella da cui è stata creata.

### Ingredienti
1. Per Ingrediente si intende un elemento che può comporre una [ricetta](#ricette), suddivisi nel nostro caso in Malti, Luppoli, Lieviti e Additivi.
2. Gli Ingredienti sono associati ad una disponibilità, legata al concetto di "possesso" nel magazzino e alla data di scadenza dell'Ingrediente posseduto.
3. Un Ingrediente non disponibile in magazzino non può essere utilizzato per una [produzione](#produzioni).
4. La disponibilità degli Ingredienti dev'essere costantemente monitorata. Verrà scalata la quantità in proprio possesso a ogni lancio di [produzione](#produzioni) e giornalmente bisognerà controllare gli Ingredienti in scadenza per notificare l'utente della necessità di comprarne di nuovi.

### Strumentazione

1. Per Strumento si intende l’elemento fisico che il birraio deve utilizzare per poter effettuare una [produzione](#produzioni) e quindi iniziare la preparazione e fermentazione di una [ricetta](#ricette). Sono soggetti ad una capienza massima e sono di tre tipi: bollitori, fermentatori e tubi.
2. Gli Strumenti sono ad una disponibilità, legata al concetto di "possesso" nel magazzino e all'attuale condizione di "occupato", nel caso in cui essi siano attualmente utilizzati per una [produzione](#produzioni) in corso.
3. Uno Strumento è impiegato in una sola [produzione](#produzioni) alla volta (non è condivisibile).
4. Uno Strumento non può essere utilizzato per una [produzione](#produzioni) per cui si tenta di produrre una quantità di birra superiore alla capienza effettiva per cui è predisposto lo Strumento.

### Produzioni

1. Il concetto di Produzione indica che una determinata [ricetta](#ricette) è al momento in fase di preparazione e fermentazione.
2. In realtà ogni Produzione non è associata direttamente con una [ricetta](#ricette), bensì con una delle sue [versioni](#versioni-ricette). Una Produzione può essere lanciata dal birraio in qualsiasi momento, a patto che si abbiano gli ingredienti necessari a produrre tale [ricetta](#ricette) (versione) e la [strumentazione](#strumentazione) necessaria a farlo.
3. Non v'è limite al numero di Produzioni attive contemporaneamente, purché queste rispettino [ingredienti](#ingredienti) e [strumentazione](#strumentazione) a disposizione.
4. Al lancio di una Produzione: gli [ingredienti](#ingredienti) necessari vengono immediatamente scalati da quelli presenti in magazzino; la [strumentazione](#strumentazione) usata viene associata a tale Produzione affinché siano riconducibili allo stato Occupato.
5. Per ogni Produzione è prevista una data di fine, stimata automaticamente dal sistema sulla base della durata di fermentazione indicata nella [ricetta](#ricette) (versione).
6. Una Produzione andrà sempre e comunque "fermata" manualmente da parte del birraio, che potrà decidere di interromperla in qualsiasi momento.
7. A Produzione avviata, gli [ingredienti](#ingredienti) della [ricetta](#ricette) (versione) associata non potranno più essere modificati. Sarà possibile creare una [versione](#versioni-ricette) della Ricetta, clonandola e rendendola quindi modificabile dall’utente.
8. Una Produzione in corso può essere consultata e vi si possono appuntare delle osservazioni/note.

***

## Requisiti Non Funzionali

Dall'analisi del progetto non sono emerse particolari disposizioni relative ai requisiti non funzionali che il software avrebbe dovuto soddisfare. Pertanto ci siamo permessi di rifarci semplicemente a requisiti standard di progettazione e sviluppo software:
* Il software deve essere pronto per il 4 Febbraio
* Tutti i membri del team devono avere piena comprensione di (quasi) ogni singola parte del progetto a livello implementativo
* L'interfaccia utente deve essere assolutamente user-friendly
* L'interfaccia utente deve essere adattabile per schermi di diverse dimensioni
* L'applicazione deve rispondere alle richieste in tempi accettabili
* L'applicazione deve gestire correttamente gli errori senza andare in crash e presentare chiaramente all'utente il motivo per cui si è verificato un errore
* L'applicazione deve poter essere scalata in dimensioni e funzionalità
* L'applicazione deve essere facilmente mantenibile
    * Il codice sorgente deve essere di facile lettura
    * Il codice sorgente non deve presentare troppe duplicazioni
    * Il codice sorgente dovrebbe poter essere riutilizzabile
    * Il codice sorgente non deve presentare bug o troppi code smell
