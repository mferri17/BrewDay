# SonarQube

[SonarQube](https://www.sonarqube.org/) è un software di analisi statica del codice, in grado di individuare nei codici sorgenti errori e problemi tipici del linguaggio che si sta analizzando e quindi stimare un certo livello di qualità del codice che si è scritto, con lettere dalla A alla E.
Ai fini del nostro esame, l'utilizzo di Sonar nonché l'ottenimento di un Quality Gate A è un requisito essenziale.

Scritto in Java, Sonar è in grado di analizzare più di 20 diversi linguaggi di programmazione (e non), tra i cui principali vi sono: Java, Python, C/C++, C#, VB.NET, Swift, Javascript, COBOL, Javascript, PHP, Python, HTML, XML, ...

# 

Questo potente strumento è in grado di rilevare diversi tipi di problemi:
* **Bug**: codice da sostituire immediatamente poiché è quasi sicuro che prima o poi genererà errori potenzialmente anche fatali
* **Vulnerabilità**: problemi legati a possibili falle di sicurezza che potrebbero fornire un punto di accesso a degli attaccanti
* **Code Smell**: cattive pratiche di programmazione che sarebbe meglio sostituire
* **Codice Duplicato**
* **Mancanza di test**

Oltre che semplicemente rilevare problemi, SonarQube è anche in grado di assegnare loro una "gravità" ed effettuare misurazioni della bontà del software secondo diverse metriche.
Inoltre è completamente configurabile, personalizzabile e come se non bastasse anche open source, qualità che gli permettono di venire scelto da numerose aziende, anche multinazionali, per questo tipo di analisi del codice.

***

Insieme vedremo come poter installare e utilizzare SonarQube per analizzare progetti C# e successivamente quali sono stati i risultati dell'analisi prodotta da SonarQube sul nostro progetto.