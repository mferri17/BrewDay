# .NET MVC Pattern

Il .NET Framework 4.5 offre nativamente l'implementazione e l'utilizzo trasparente di molti pattern utili per un'architettura di tipo Model View Controller.




***

### Alternativa .NET Core

Nell'Agosto 2017 è stata rilasciata una nuovissima versione del framework, il [.NET Core 2.0](https://docs.microsoft.com/it-it/dotnet/core/)
Questa versione totalmente innovativa ha aggiunto la possibilità di effettuare numerose personalizzazioni nonché di integrare l'ecosistema server con un maggior numero di servizi e sistemi operativi, tra cui Linux e Mac. Ciò si è rivelato possibile grazie ad una consistente riduzione delle funzioni di base integrate nativamente con il framework, a favore di una maggiore modularizzazione e controllo dei complementi.

Nonostante questo abbia portato all'ecosistema Microsoft un enorme valore aggiunto, .NET Core è purtroppo molto più complesso da utilizzare poiché composto da un'architettura più modulare e basata sul pattern Dependency Injection, ottimo per la riduzione di codice duplicato e la fruizione delle dipendenze, ma di difficile comprensione anche per programmatori già abituati a lavorare con il classico .NET Framework. Essendo inoltre stato rilasciato da relativamente poco, il suo fratello [Entity Framework Core](https://docs.microsoft.com/en-us/ef/core/) è carente di alcune funzionalità importanti di cui BrewDay fa pienamente uso e spiegate nell'[apposita sezione](4.1.2-EntityFramework.md), in particolare il Lazy Load.

É per queste ragioni che abbiamo deciso di sviluppare BrewDay con una versione più vecchia e più semplice del framework (la 4.5), oggi ancora molto usata.
